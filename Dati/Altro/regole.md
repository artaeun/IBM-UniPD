

# Indice <!-- omit in toc -->

- [🏛 Le regole del server 🏛](#-le-regole-del-server-)
- [👻 Conseguenze dell'infrazione delle regole 👻](#-conseguenze-dellinfrazione-delle-regole-)
- [👾Moderazione👾](#moderazione)
- [🎗 Un'ultima nota prima di concludere🎗](#-unultima-nota-prima-di-concludere)

---

Troverai spesso sul server Discord persone che esprimono in modo marcato le loro opinioni, e queste potranno differire molto dalle tue. Indipendentemente da queste differenze, tieni presente le regole qui sotto. Tieni conto che **non è una lista esaustiva**, e che l'obbiettivo di queste regole e dei moderatori è di salvaguardare l'esistenza e utilità di questo server.

## 🏛 Le regole del server 🏛

0. ***Sii calmo, gentile e civile.*** Tratta tutti i membri del server con rispetto ed esprimi i tuoi pensieri in modo costruttivo. ***Non saranno tollerate molestie, abusi, discorsi di odio, osservazioni razziste, insulti sessuali o totale mancanza di rispetto.*** Evita parolacce / volgarità eccessive.  
   > È compito di ognuno di voi segnalare incorettezze su tal fronte al team di moderazione. Non sempre vengono colti in tempo questi comportamenti e necesittiamo (purtroppo) uno sforzo da parte Vostra per mantenere un clima di pace e tranquillità. 

   > Al di là dello scrivere in privato un utente, potete taggare Rappresentanti e Moderatori semplicemente scrivendo *@Rappresentanti* dove volete attirare l'attenzione del ruolo in questione (o al posto di "Rappresentanti" usando il nome dell'utente)

1. **Non taggare Rappresentanti o Moderatori ripetutamente o senza necessità**. E’ inoltre vietato impersonare Rappresentanti o Moderatori. Se vedi qualcuno infrangere queste regole, contatta in privato uno dei moderatori della community o l'amministratore del Server.

2. **Non discutere di argomenti politici sul server**; Apriremo a tempo debito una chat apposta anche per i candidati alle elezioni studentesche, ma non sarà uno spazio di dibattito o discussione, in quanto non è lo scopo di questo server.

3. **Non pubblicare contenuti pornografici, inclusi contenuti NSFW** (immagini e testi relativi a contenuti sessualmente espliciti, sostanze stupefacenti, ecc.).

    > 🛠 Gli utenti sono liberi di cambiare il proprio soprannome e/o immagini di profilo (e lo possono fare facilmente dal menù utenti). Ma sono vietati quelli che indichino qualsiasi forma di molestie, abusi, discorsi di odio e razzismo, contesti e insulti sessuali, qualsiasi tipo di segno religioso e politico, promozione del consumo di alcol, droghe o altri intossicanti e mancanza di rispetto generale.

    > 🛠 Ti chiediamo inoltre di agire tempestivamente all’eventuale richiesta da parte dello staff di moderazione di cambiare il soprannome visibile nel server e/o l'immagine del profilo, se si riterrà che essi violino le regole sopra menzionate.

4.  **Non inviare spam e/o pubblicare post privi di contenuti significativi fuori dalla Piazza Spam**. Assicurati di rimanere in argomento e utilizzare le chat dedicate per tali contenuti.

    > Anche per compravendite, promozione eventi, ecc. si può usare la "Piazza Spam", ma sempre nei limiti delle regole qua presenti e delle leggi della Repubblica.

5.  **Assicurati di NON violare i diritti di autore** pubblicando contenuti su questo server, o di promuovere o vantarti per eventuali violazioni di copyright.

    > **Verranno tolerate solamente la condivisione di contenuti digitali propri** (quindi NON slide UniPD o PDF di libri, ma appunti propri, risoluzioni di esercizi, ecc) o rivendita di materiale didattico cartaceo usato (stampato o originale) nella Piazza Spam. Se dovete/volete condividere slide del corso, potete però lasciare nella chat comune un link (al moodle stesso o se il moodle è down e colleghi hanno urgenza per i dati, da cloud storage a VOSTRA responsabilità). Inoltre, **i link ai file non devono passare per servizi di advertising di alcun tipo e i file non devono contenere manipolazioni di alcun tipo che possano danneggiare l'utente finale, ne devono contenere materiale in violazione di queste stesse regole.**

    > Incoraggiamo l’acquisto legale dei libri di testo usati o di usufruire del materiale didattico reso disponibile dal sistema bibliotecario universitario e su moodle (link per la lista di biblioteche universitarie in #link-utili)

6. ***E’ vietata la pubblicazione di offerte commerciali o annunci pubblicitari in chat che violino i termini di servizio di Discord (http://tiny.cc/terminiDiscord), inclusa la pubblicità di altri server Discord o siti web di terzi***. Questo implica anche che non verrà tollerata la condivisione di altri Server Discord su questo stesso server, salvo rare eccezioni che dovranno essere PRIMA sottomesse all'attenzione dei @rappresentanti o del @Admin .

> Qualunque tipo di offerta commerciale, annuncio di compravendita o sponsorizzazione di eventi dovrà essere limitata esclusivamente alla Piazza Spam o in privato, ma anche lì entro certi limiti

7. **Non divulgare nulla che possa in qualsiasi modo violare la privacy di altri utenti e/o soggetti terzi.**

8.  **Le azioni di moderazione non verranno discusse pubblicamente.** Tutte le discussioni sulla moderazione avranno luogo tramite messaggi privati. Inoltre, i moderatori non discuteranno delle azioni di moderazione con gli utenti che non sono direttamente interessati. 
    > Se sei confuso su un'azione specifica intrapresa contro di te, contatta i moderatori o i rappresentati. Tenere presente che le opinioni espresse dai moderatori sono comunque private e non devono essere prese come posizione ufficiale del corso o dei Rappresentanti del corso.

1.  **Non sono permessi sottogruppi e link ad altri server che non siano correlati a UniPD in modo ufficiale o almeno ufficioso(come il qua presente).**
    > Per canali in più o esigenze particolari basta chiedere in #richieste-e-segnalazioni e vi verremo incontro nel limite del possibile.

---

## 👻 Conseguenze dell'infrazione delle regole 👻

Le violazioni di queste regole possono portare alla:

- avvertimento per messaggio privato;
- cancellazione immediata del messaggio colpevole della violazione delle regole;
- nei casi gravi, riduzione dei diritti attraverso assegnamento del ruolo "Muto" al proprio account;
- nei casi eccezionalmente gravi, esclusione temporanea o definitiva dell’account dal server.

> I Muti possono leggere i messaggi delle chat, scaricare allegati e mandare messaggi personali ai membri del server, ma non possono scrivere nelle chat, allegare messaggi o unirsi alle chat vocali.

---

## 👾Moderazione👾

- La moderazione è su base volontaria. Questo vuol dire che chiunque può fare richiesta per diventare moderatore rendendosi disponibile a investire un poco del suo tempo per i propri colleghi e il server. 
Cosa implica come responsabilità? Semplicemente il tenere d’occhio una categoria di chat (come per esempio la chat del proprio anno) e assicurarsi che gli altri colleghi rispettino le regole o ricevano un aiuto quando non sanno come muoversi. E nel caso in cui ci siano infrazioni, agire con gli strumenti di moderazione resi disponibili con la carica.

- Per richiedere la carica basta mandare un PM a Rappresentanti o Admin. 
La moderazione non può essere fatta dietro anonimato. Verranno richiesti privatamente nominativi e numeri matricola dei moderatori per assicurarsi che non verranno intraprese azioni dannose contro il server e la comunity.

- E’ ovvio inoltre che favoritismi e comportamenti scorretti o dannosi da parte dei Moderatori non verranno tollerati in alcuna forma. In caso vengano notati comportamenti di questo genere si prega di segnalare tali episodi in privato ai Rappresentanti o agli Amministratori.


---

## 🎗 Un'ultima nota prima di concludere🎗
Questo server vuole essere neutrale nei confronti di tutti e qualsiasi dibattito politico, associazione, religione, ecc.  L'implicazione meno ovvia di questo fatto è che qualsiasi risorsa, link o file che NON siano opere di pura propaganda ma possano dare un aiuto significativo agli studenti di ingegneria di UniPD sarà resa disponibile. Essi non riflettono nulla su una presa di posizione da parte di questo server, perché una presa di posizione non deve esistere. Il server è gestito da rappresentanti eletti da studenti e moderatori su base volontaria. **L'unico intento a definire le nostre azioni deve essere quello dell’aiuto reciproco.** Questo implica che verrà reso disponibile qualsiasi materiale venga ritenuto utile, indipendentemente da chi l'ha prodotto (come per esempio la *Contro Guida dell'UDU*).
